<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>udoli_vcel-14</title>
		<link href="../Styles/udoli_vcel_idstyles.css" rel="stylesheet" type="text/css"/>
	</head>
	<body id="udoli_vcel" xml:lang="cs-CZ">
		<div>
			<p id="toc_marker-2-5" class="MLP-uroven2-kapitola para-style-override-2">XI<br/>Svatba</p>
			<p class="MLP-text-bez1radku para-style-override-1">A&#160;bylo po deštích. V&#160;kraji se ještě potloukala bouřka, ale tentokrát se zdaleka vyhnula Vlkovu. Také šindele na střeše nového kostela již oschly a&#160;zabělaly se nanovo v&#160;údolí. Klenutým okénkem sem proudilo slunce za starým křivým tisem. Pamatoval jistě pohanský věk a&#160;křesťanský čas strom nezdolal. Z&#160;větví se sypalo staré jehličí, vysušovalo půdu i&#160;základy nového kostela.</p>
			<p class="MLP-text para-style-override-1">Před oltářem klečeli na květinách muž a&#160;žena, oba v&#160;bílých šatech. V&#160;bělosti rubáše či svatebního šatu, neboť v&#160;dosahu památného tisu smrt i&#160;život jedno jsou. A&#160;budou další věky!</p>
			<p class="MLP-text para-style-override-1">Žena měla v&#160;těžkých vlasech korunu z&#160;květin. Kadeře propleteny dozrávajícími klasy a&#160;chrpou v&#160;předzvěsti společné sklizně. A&#160;nejen země se chystala vydat plody, ale i&#160;tato žena. Vzduchem znělo bzučení rojících se včel, dolétly sem až z&#160;paseky na konci údolíčka, aby vzdaly díky svým ochráncům a&#160;majitelům. A&#160;tento překlidný zvuk zcela naplňoval vybílenou kapli i&#160;hlavy přítomných. Byli zde jen tři. A&#160;čistá klenba jim byla svědkem.</p>
			<p class="MLP-text para-style-override-1">Mnich Blasius udělal nad klečícími kříž.</p>
			<p class="MLP-text para-style-override-1">–&#160;Co Bůh spojil,&#160;–&#160;pravil,&#160;–&#160;člověk nerozlučuj.&#160;–</p>
			<p class="MLP-text para-style-override-1">To bylo vše. Obřad svátosti byl u&#160;konce. Oba klečící se před mnichem políbili. Nevyměnili si prsteny ani tepané spony. Stačily jim spojené ruce, když vyšli na pažit před kostelíkem. Tam je očekávali dva koně a&#160;doprovázející čeleď.</p>
			<p class="MLP-text para-style-override-1">Ondřej z&#160;Vlkova všem požehnal a&#160;neměl daleko k&#160;pláči. Jeho léto se naplnilo. Vdechoval proteplený vzduch, bzučení včelstva i&#160;šeptání svých lidí.</p>
			<p class="MLP-text para-style-override-1">–&#160;Běžte,&#160;–&#160;přikázal čeledi,&#160;–&#160;a přiveďte pár ubožáků a&#160;slepce, které natrefíte. Dnes jsou vrata Vlkova každému otevřena. A&#160;takto již zůstane od dnešního dne.&#160;–</p>
			<p class="MLP-text para-style-override-1">Nad údolím se neslo cinkání zvonu. Kéž by v&#160;něm zaznělo: Amen! a&#160;každá příští bouřka se vyhnula Vlkovu.</p>
			<p class="MLP-text para-style-override-1">Včely se vracely a&#160;letěly před malým průvodem k&#160;čekající tvrzi. Sto posledních kroků, těch nejlehčích. Ještě záhyb roubeného chodníku, spletina vrboví a&#160;stojí tu dvorec. Vrata se otvírají a&#160;on sestupuje z&#160;koně a&#160;nese Lenoru do dvora. Jako by se to odbývalo v&#160;polosnu, který už znal. Toho obrazu nebyl pouhým svědkem, vnášel do domu sám svoji ženu. A&#160;přesto zaklopýtal a&#160;zabolely ho oči nad prázdnotou vymeteného dvora. To léto se příliš podobalo pohledu z&#160;dětství, aby se nad ním zaradoval. Zbýval jen holý život, s&#160;touto ženou…</p>
			<p class="MLP-text para-style-override-1">Děti, co přišly první, ozdobily vrata i&#160;trámoví věnci lučních květin. Odevšad sem přicházeli mrzáci, žebráci a&#160;ženci z&#160;obou osad. Dozvěděli se svatební zvěst na poli, jejich dary dozrají zanedlouho. Byl to požehnaný rok, sýpky a&#160;mlaty i&#160;zásobnice na zrní byly připraveny. Podřízli kohouta i&#160;skopce, povoz s&#160;okovanými koly přihrkal s&#160;tuctem měchů vína.</p>
			<p class="MLP-text para-style-override-1">Usadili se u&#160;dlouhých dřevěných stolů a&#160;pod velkým štíhlým smrkem na dvoře a&#160;rozdali si dřevěné a&#160;hliněné džbány. Do vnitřního domu jich bylo příliš mnoho. Také vedro povolilo a&#160;slunce se již stočilo k&#160;polední straně zdiva.</p>
			<p class="MLP-text para-style-override-1">–&#160;Jezte a&#160;pijte, co můžete,&#160;–&#160;řekl Ondřej z&#160;Vlkova.&#160;– I&#160;ten poslední z&#160;vás je vítán. Věčná blaženost s&#160;námi!&#160;–</p>
			<p class="MLP-text para-style-override-1">Ubožáci poklekli před Ondřejem a&#160;Lenorou a&#160;líbali jim ruce.</p>
			<p class="MLP-text para-style-override-1">–&#160;I&#160;vám Bůh požehnej. Dopřej vám do roka dědice.&#160;–</p>
			<p class="MLP-text para-style-override-1">A&#160;Lenora toto přání neodmítala. Vědma, jež jí předvídala jalovost při první svatbě, tu dnes nestrašila. Sama zemřela v&#160;bídě v&#160;útulku vyvržených v&#160;dalekém městě. Kupci říkali, že tu stařenu hned první noc její družky uškrtily a&#160;tělo zanesly za podhradí, aby je roznesli krkavci a&#160;straky. Kde zůstala její věštba? To ona zrodila ještěrky a&#160;netopýry a&#160;žádné děti…</p>
			<p class="MLP-text para-style-override-1">Otec Blasius pozvedl pohár. Kolem hlavy mu bzučely včely, velké zlatisté včely cítící medovinu a&#160;jedna z&#160;nich spadla do poháru. Zlost to nevyvolalo. Stačil vylovit včelku, ještě než se napila.</p>
			<p class="MLP-text para-style-override-1">–&#160;Včely jsou jako lidé,&#160;–&#160;řekl,&#160;– také se bojí neštěstí.&#160;–</p>
			<p class="MLP-text para-style-override-1">Pozvedl prst s&#160;osychající včelou. Neuletěla, teprve otevírala křidélka ztěžklá zlatem.</p>
			<p class="MLP-text para-style-override-1">–&#160;Včelám můžete rozbít domov, ale neuděláte jim tím bolest jako člověku, začnou hned stavět nový.&#160;–</p>
			<p class="MLP-text para-style-override-1">Včela od prstu odpadla a&#160;ležela na stole. Blasius málem upustil pohár. Všechno tu ztichlo, poslední pohlédl přes dvůr Ondřej.</p>
			<p class="MLP-text para-style-override-1">Bylo to tu! Tak zkroušeně přichází do domu neštěstí.</p>
			<p class="MLP-text para-style-override-1">Stál tam Armin von der Heide v&#160;bílém řádovém plášti, ramena černého kříže ostře vystupovala na slunci. Pálilo právě do jícnu vrat. Byl jak přízrak, jak prašný sloup. Sluneční žár vypaloval do běla chatrný plášť, nedávné lijáky propraly skvrny.</p>
			<p class="MLP-text para-style-override-1">Ondřej vstal od stolu a&#160;řekl čeledínovi:</p>
			<p class="MLP-text para-style-override-1">–&#160;Utíkej. Dones mi meč!&#160;–</p>
			<p class="MLP-text para-style-override-1">Armin von der Heide stál v&#160;otevřených vratech bez hnutí, s&#160;očima zavřenýma. Slyšel Ondřejovo zvolání, rozhodil nyní rukama, aby ukázal, že přichází bez meče, bez dýky a&#160;drátěné suknice. Jak žebravý tulák.</p>
			<p class="MLP-text para-style-override-1">Ondřej šel s&#160;mečem přes dvůr k&#160;vratům.</p>
			<p class="MLP-text para-style-override-1">–&#160;Co chceš?&#160;–</p>
			<p class="MLP-text para-style-override-1">Armin von der Heide neodpovídal. Podíval se vůbec po dvoře? Byl obklíčen. Jeho oči měly za přímého slunce pohled slepcův, obracející se k&#160;vnitřku. A&#160;tam byla pustota jak v&#160;chrámové klenbě po setmění, kámen padnuvší na dno hradební studně. Arminův pohled už nežil, zhasl v&#160;jakémsi dostatečném a&#160;pomateném zapomnění.</p>
			<p class="MLP-text para-style-override-1">Ondřej přistoupil až k&#160;němu. Nejraději&#160;by zamával mečem před těma očima, aby se přesvědčil, zda vůbec vnímají.</p>
			<p class="MLP-text para-style-override-1">Nic.</p>
			<p class="MLP-text para-style-override-1">–&#160;Jestli mne chceš dostat do Stummu, tak si mne zkus odvést, ale sám! Hned teď.&#160;–&#160;Potěžkal meč a&#160;pak zavolal na knechty:&#160;–&#160;Až vyjde, zavřete za ním vrata.&#160;–</p>
			<p class="MLP-text para-style-override-1">Mohl to být úskok, křižácká past. Jenže Armin von der Heide se pořád nehýbal, pořád mlčel. Zdálo se, že chce říct něco nutkavého, naléhavého, ale jako by se bál nepochopení. Že nebude rozuměno zvuku jeho slov, ta nestačila. Ještě bude navíc i&#160;němý!</p>
			<p class="MLP-text para-style-override-1">–&#160;Přišel ses rozloučit?&#160;–&#160;řekl Ondřej.</p>
			<p class="MLP-text para-style-override-1">Hádal správně. Arminův obličej teď žil hrůzným úlekem, že se blíží konečné zapomnění.</p>
			<p class="MLP-text para-style-override-1">–&#160;Dostals koně i&#160;sedlo. Jsme vyrovnáni. Pak tedy sbohem, bratře!&#160;–</p>
			<p class="MLP-text para-style-override-1">–&#160;Ondřeji!&#160;–&#160;ozvalo se nečekaně za nimi.</p>
			<p class="MLP-text para-style-override-1">Rychle se obrátil.</p>
			<p class="MLP-text para-style-override-1">–&#160;Co chceš, Leno?&#160;–</p>
			<p class="MLP-text para-style-override-1">Nikdo třetí neměl práva zasahovat do řádového rozhovoru, a&#160;nikdy ne žena!</p>
			<p class="MLP-text para-style-override-1">Lenora, zrudlá v&#160;těch bílých šatech, odpověděla:</p>
			<p class="MLP-text para-style-override-1">–&#160;Dnes nikoho nevyháněj z&#160;našeho domu.&#160;–</p>
			<p class="MLP-text para-style-override-1">Tak tedy! Byla pověrčivá, nechtěla mít zkaženou další svatbu, odtud ta šlechetnost. Šla mimo Ondřeje a&#160;postavila se před Armina von der Heide, dokonce se mu uklonila.</p>
			<p class="MLP-text para-style-override-1">–&#160;Jsem Lenora, Ondřejova žena. Buď vítán, jestli jsi Ondřejův přítel.&#160;–</p>
			<p class="MLP-text para-style-override-1">Armin von der Heide pootevřel oči a&#160;hned je zase přivřel, když uviděl tu velikou, klidnou ženu ve volných šatech. Také úlek jeho pohled opustil. Jako by spatřil něco tak prostého jak dozrálé pole, kus oblohy po bouřce či odlesk moře.</p>
			<p class="MLP-text para-style-override-1">Vzala ho za obě ruce.</p>
			<p class="MLP-text para-style-override-1">–&#160;Pojď mezi nás a&#160;nestůj u&#160;vrat.&#160;–</p>
			<p class="MLP-text para-style-override-1">Armin se ani příliš nevzpíral. Byl uštvaný, bůhví kde se potuloval v&#160;posledních dnech, v&#160;jakých peleších nocoval. Byl jako ten vlk z&#160;<span>pověsti,</span> který má srdce, a&#160;to se probudí, když uslyší zvony pod lesem, a&#160;táhne ho zpátky k&#160;lidem…</p>
			<p class="MLP-text para-style-override-1">–&#160;Pojď, Armine,&#160;–&#160;přidal se k&#160;pozvání pojednou Ondřej. Byl tu přece jen starý přítel, starý věrný opuštěný pes. Potřeboval pochválení a&#160;trošku vody. Trýznila ho přece ta slavná žízeň ze Svaté země.&#160;–&#160;Jsi unavený. Můžeš se taky něčeho napít. Vínka, medoviny, naší vody!&#160;–</p>
			<p class="MLP-text para-style-override-1">–&#160;Ne, nemohu,&#160;–&#160;odpovídal Armin von der Heide.&#160;–&#160;Musím hned pokračovat v&#160;cestě.&#160;–</p>
			<p class="MLP-text para-style-override-1">–&#160;A&#160;kam musíš jít?&#160;–&#160;zeptal se Ondřej vesele.&#160;–&#160;K&#160;bílým zdem Jeruzaléma stejně nedojdeš.&#160;–</p>
			<p class="MLP-text para-style-override-1">Armin von der Heide se nehýbal, mlčel u&#160;zdi. Ten výsměch šel přes mez lidskosti, byl za něj vděčen. Jako šlehance bičem vnášel do hlavy klid. Horší by bylo dojetí. Tomu se bránili oba.</p>
			<p class="MLP-text para-style-override-1">–&#160;Je to proto, že jsi nepřivezl svatební dar? To nic,&#160;–&#160;řekl již mírněji Ondřej z&#160;Vlkova a&#160;vzal ho za paži.</p>
			<p class="MLP-text para-style-override-1">Armin von der Heide zavrtěl hlavou, ale už se nebránil, když ho oba vedli k&#160;prostřenému stolu a&#160;usadili ho jako vzácného hosta do čela vedle sebe.</p>
			<p class="MLP-text para-style-override-1">A&#160;hned také propukl svatební halas, jako by si všichni přítomní oddechli, že zůstala vrata otevřena a&#160;cizí rytíř sedí tak pokojně s&#160;nimi. Ozvaly se píšťaly a&#160;zobcová flétna, tu mačkal Tobiáš rukou s&#160;chybějícími prsty, pak se přidaly paličky dětí, hlasy a&#160;smích.</p>
			<p class="MLP-text para-style-override-1">–&#160;Věděl jsem, že nakonec přijdeš,&#160;–&#160;pravil Ondřej.&#160;– Čekal jsem. Celou dobu jsem čekal, že se něco stane.&#160;–</p>
			<p class="MLP-text para-style-override-1">Armin von der Heide se chabě usmíval, položil sepjaté ruce na stůl. Díval se na ženskou ruku ozdobenou skleněnými kroužky, která ležela blízko jeho, a&#160;víc oči nepozvedal. Tentam byl jeho klid.</p>
			<p class="MLP-text para-style-override-1">–&#160;Jsi bledý, pane,&#160;–&#160;řekla Lenora.&#160;–&#160;To je z&#160;těch hradů, kde jsi vyrostl. Byls taky nemocen?&#160;–</p>
			<p class="MLP-text para-style-override-1">–&#160;Ano, paní,&#160;–&#160;odpovídal Armin von der Heide.&#160;–&#160;Nemocen. Tak nemocen, že jsem už nechtěl jít mezi lidi.&#160;–</p>
			<p class="MLP-text para-style-override-1">–&#160;Teď sedíš s&#160;námi,&#160;–&#160;řekl Ondřej smířlivě. Svatba byla okrášlena cizím hostem, takového křižáka vesničané dlouho neviděli. Byl pro ně připomínkou zmařené slávy předků, kteří na sebe brali znamení kříže a&#160;putovali, kam je oči vedly. Podle slunce, k&#160;jihu, až k&#160;teplým mořím.</p>
			<p class="MLP-text para-style-override-1">–&#160;Můžeš tu i&#160;zůstat, Armine. Budeme spolu chodit na lov, půjčím ti své sluhy. A&#160;až se nám tu začnou plést pod nohama děti, necháme se najmout králem a&#160;půjdeme na výpravu na jih.&#160;–</p>
			<p class="MLP-text para-style-override-1"><span>Armin von der Heide se dávno neusmíval, hleděl stále na stůl. Ženská ruka zmizela, spadla pod stolní desku a&#160;tam se ti dva dotýkali. Ty doteky v&#160;něm vyvolávaly stav skoro poplašenosti dítěte, když zastihne náhodou v&#160;objetí rodiče. Překračovaly stud, ti dva si šeptali.</span></p>
			<p class="MLP-text para-style-override-1">–&#160;Teď ne, nedělej mi to, Ondřeji,&#160;–&#160;vydechla žena.&#160;–&#160;Taky se těším na noc.&#160;–</p>
			<p class="MLP-text para-style-override-1">Jako by jim vzácný host usnul před očima, jako by Ondřej svého nebohého přítele úmyslně trápil. Nebylo to tak. Ondřej měl prostě vedle sebe ženu, tu ji hladil, tu jí přejel dlaní bok či se dotkl přes šaty stehna. Děti je zasypaly kvítky. Lístky se uchytily i&#160;na zaprášené hlavě Armina von der Heide a&#160;sklouzávaly mu ke konečku plnovousu.</p>
			<p class="MLP-text para-style-override-1">–&#160;Ještě ses na Lenoru ani nepodíval,&#160;–&#160;vyrušil ho Ondřej.&#160;–&#160;Nelíbí se ti?&#160;–</p>
			<p class="MLP-text para-style-override-1">–&#160;My, členové řádu, nezvedáme oči na ženy,&#160;–&#160;odpověděl Armin von der Heide. Bral si na pomoc příslušnou řádovou poučku, ale uhýbal očima, aby neviděly, aby necítily.</p>
			<p class="MLP-text para-style-override-1">–&#160;To všechno je pryč, –&#160;zasmál se nahlas Ondřej.&#160;– Utěš se, Armine. Teď je nám dobře. Tady s&#160;lidmi.&#160;–</p>
			<p class="MLP-text para-style-override-1">A&#160;lidé se drželi za ruce, tloukli nohama do půdy dvora a&#160;Tobiášova flétnička trylkovala. Těm bylo vždy dobře.</p>
			<p class="MLP-text para-style-override-1">–&#160;Něco jsem přece jen přivezl,&#160;–&#160;řekl Armin von der Heide a&#160;přetáhl si přes šíj řetízek s&#160;relikvií. Položil na stůl kožený sáček s&#160;pískem. Tohoto pokladu se naposledy dotkl prsty jako k&#160;přísaze.</p>
			<p class="MLP-text para-style-override-1">–&#160;My, řádoví bratři,&#160;–&#160;promluvil slavnostně a&#160;odlomil stříbrnou sponu uzavírající hrdlo váčku,&#160;–&#160;na sobě nenosíme zlato ani nesmíme shromažďovat bohatství na tomto světě. Proto máme jen ty nejvzácnější dary světa.&#160;–&#160;Nabral do dlaně hrst písku.</p>
			<p class="MLP-text para-style-override-1">Obracel se přitom k&#160;ženě, ale slova patřila spíš Ondřejovi, který věděl, čeho se vzdává Armin von der Heide.</p>
			<p class="MLP-text para-style-override-1"><span>–&#160;Je z&#160;moře?&#160;–&#160;zeptala se Lenora a&#160;zlákal ji stříbrný kroužek.&#160;–&#160;Můžu si jej vzít?&#160;–</span></p>
			<p class="MLP-text para-style-override-1">Oba se podívali nad ni. Dala si kroužek k&#160;šňůrce na krku a&#160;usmála se. Pak prohrábla písek. Nebylo v&#160;něm ukryto nic.</p>
			<p class="MLP-text para-style-override-1">–&#160;Je hebký,&#160;–&#160;řekla a&#160;písek jí propadal volně mezi prsty na klín a&#160;na zem. Smetla jej ze suknice jak mouku. Váček byl vyprázdněn.</p>
			<p class="MLP-text para-style-override-1">Armin von der Heide přivřel bolestivě oči před prudkým světlem. Bylo dokonáno! Slunce se přehouplo přes jižní stranu usedlosti a&#160;udeřilo ho přímo do obličeje. Pouštní slunce od navždy ztraceného jihu. Jako před Akkonem!</p>
			<p class="MLP-text para-style-override-1"><span>Jestliže zapomenu na tebe, Jeruzaléme, zapomniž se i&#160;pravice má! Přilniž i&#160;jazyk můj k&#160;dásním mým, nebudu-li rozpomínati na tebe, jestliže v&#160;Jeruzalémě nebudu míti největšího potěšení. Amen… Už ne!</span></p>
			<p class="MLP-text para-style-override-1">Rozpojil ruce a&#160;řekl Ondřejovi:</p>
			<p class="MLP-text para-style-override-1">–&#160;Musíme se připravit na cestu.&#160;–</p>
			<p class="MLP-text para-style-override-1">Vyznělo to jako beze smyslu.</p>
			<p class="MLP-text para-style-override-1">–&#160;My dva, kam?&#160;–&#160;zasmál se Ondřej.&#160;–&#160;Věř, že jsme nestrojili hostinu na rozloučenou.&#160;–</p>
			<p class="MLP-text para-style-override-1">Armin von der Heide se teď díval na Ondřeje bez pohnutí, jako by se zadíval had. Ondřej uhýbal očima, zamračil se. Lenora se natáhla přes stůl. Oč se přeli ti dva? Jak znějí řádová pravidla? Nebylo to k&#160;ničemu.</p>
			<p class="MLP-text para-style-override-1">–&#160;A&#160;ty zase ochutnej toho, co nám dává příroda,&#160;–&#160;řekla a&#160;pozvedla vroubkovanou hliněnou mísu.</p>
			<p class="MLP-text para-style-override-1">Armin von der Heide musel vzít tu pohanskou nádobu z&#160;rukou nevěsty.</p>
			<p class="MLP-text para-style-override-1">–&#160;Jenom se napij, Armine. To je náš med,&#160;–&#160;ušklíbl se zvesela Ondřej.&#160;–&#160;Ten ti vyčistí hlavu.&#160;–</p>
			<p class="MLP-text para-style-override-1">–&#160;Tobě děkuji, paní,&#160;–&#160;řekl Armin von der Heide a&#160;pak se zhluboka napil.</p>
			<p class="MLP-text para-style-override-1">–&#160;Je hořký?&#160;–&#160;řekla s&#160;podivem Lenora.&#160;–&#160;Přece jsme ti tam nenalili žluč!&#160;–</p>
			<p class="MLP-text para-style-override-1">–&#160;Chutná mi jak slzy,&#160;–&#160;přiznal Armin von der Heide. Slzy smrti. Lacrimae mortis! K&#160;zoufání zaplakat, jak pláče dítě.</p>
			<p class="MLP-text para-style-override-1">–&#160;Ach Armine, usměj se,&#160;–&#160;vybídl Ondřej.&#160;–&#160;Dnes může každý políbit nevěstu. Polib Lenoru!&#160;–</p>
			<p class="MLP-text para-style-override-1">Proboha! V&#160;Arminových očích byl hrůzný úlek, stav čirého zoufání v&#160;předtuše čehosi svatokrádežného. To ne! Položil hrnec medu na stůl, zdálo se, že hned nerozuměl, co Ondřej řekl, pak pozvedl hlavu a&#160;podíval se s&#160;prosbou k&#160;ženě. Tentokrát už neuhnul očima. Tak se vzhlíží k&#160;světici, aby se slitovala. Nebylo slitování.</p>
			<p class="MLP-text para-style-override-1">Lenora se usmívala před ním v&#160;jakémsi očekávání, v&#160;kterém byl kus zvědavosti, ani ona neodvracela pohled od světlovlasého rytíře.</p>
			<p class="MLP-text para-style-override-1">–&#160;No tak, Armine, na co čekáš!&#160;–&#160;poroučel teď Ondřej.</p>
			<p class="MLP-text para-style-override-1">Armin von der Heide hleděl strnule na ženu, jako by nedokázal uvěřit, že je ta krutost myšlena vážně. Nepohnul se. Sám zůstal uštknut jak hadem. Žena si ho přitáhla oběma rukama k&#160;sobě a&#160;zplna ho políbila na rty.</p>
			<p class="MLP-text para-style-override-1">Kéž by pukly, kéž by se slunce zatmělo! Nestalo se nic. Ozval se jen hlubší výbuch smíchu.</p>
			<p class="MLP-text para-style-override-1">Svatebčané mlátili dřevěnými džbány o&#160;stůl, zpívali. Smáli se sami pro sebe. I&#160;ten hekající mnich se snad opil. Zvěř! Jásali všichni. Jen Armin von der Heide mlčel, měl sklopené oči, aby nemusel vidět Ondřeje objímajícího pás nevěsty, jeho šťastný, peklu zaslíbený obličej, aby nemusel vidět víno rozlité po stolech a&#160;skapávající do udusané půdy. Kterési z&#160;děvčat mu podalo pohár naplněný vínem, kladlo před něj z&#160;mísy maso, něco mu dokonce pošeptalo, ale Armin von der Heide nic nevnímal, slovům nebylo v&#160;halasu rozumět.</p>
			<p class="MLP-text para-style-override-1">Mohl už pít neředěné víno, polykat maso zmaštěnými prsty, mohl i&#160;zakřičet a&#160;bít hlavou o&#160;stůl, nic by mu nepomohlo.</p>
			<p class="MLP-text para-style-override-1">Od psince se ozývaly skřeky lovčí smečky. Také psi dostali své maso.</p>
			<p class="MLP-text para-style-override-1">Všichni teď odběhli a&#160;Armin von der Heide už zůstal u&#160;stolu sám. Zdálo se, že si samotu ani neuvědomuje, díval se do slunce nad korunou smrku, už se odchýlilo od jihu, slyšel ohlušující křik, z&#160;celého toho shluku na nádvoří viděl jen šťastnou tvář svého přítele z&#160;Vlkova, ze všech hlasů k&#160;němu pronikal ten jediný: vítězný smích ženy!</p>
			<p class="MLP-text para-style-override-1">Smetl ze stolu mísu s&#160;masem a&#160;pohár vína. Pak vstal a&#160;šel ven z&#160;tvrze, ale v&#160;celém tom lidském množství teď nebylo nikoho, kdo by se za ním ohlédl.</p>
			<p class="MLP-text para-style-override-1">Na cestě za usedlostí však hluk radovánek zcela zanikal.</p>
			<p class="MLP-text para-style-override-1">Armin von der Heide se vypotácel ze vrat. K&#160;pláňce na louce měl přivázaného koně. Ke kolébce sedla byl připoután vak, drátěná suknice s&#160;dýkou, i&#160;řádový meč. Chytil se oběma rukama za hlavu, se strašným pohnutím přitiskl dlaně k&#160;uším, ale hučení přehlušit nemohl.</p>
			<p class="MLP-text para-style-override-1">–&#160;Můj bože,&#160;–&#160;zašeptal,&#160;–&#160;proč jsi mne opustil!&#160;–</p>
			<p class="MLP-text para-style-override-1">Bránil se hlasům i&#160;úderům a&#160;místo odpovědi se k&#160;němu přibližoval jednolitý hrozivý zvuk, jako by byl v&#160;písčinách pouště a&#160;umíral pohledem na blízkou vodu: bylo to hučení moře.</p>
			<p class="MLP-text para-style-override-1">Odtrhl ruce od obličeje, rozpřáhl paže a&#160;rozhalil si bílý řádový plášť na hrudi, jako by jej chtěl roztrhnout. Zvuk neustával, šuměl a&#160;přeléval se. Nahmatal kámen na cestě a&#160;udeřil se do hlavy.</p>
			<p class="MLP-text para-style-override-1">To opakoval několikrát, dokud šumění neustalo. Pak pozvedl hlavu a&#160;kámen mu vypadl z&#160;ruky. Otvíral rty, ale slovo z&#160;nich už žádné nevyšlo, ani šepot. Pukly, teprve teď se slunce zatmělo. Zaslepenýma očima se podíval nazpět k&#160;tvrzi.</p>
			<p class="MLP-text para-style-override-1">Znovu se ozýval smích a&#160;křik.</p>
			<p class="MLP-text para-style-override-1">Venku pod stromy vzplál veliký oheň.</p>
			<p class="MLP-text para-style-override-1">Tak zapalují stromy pohani k&#160;lidským obětem. Vítězní pohani! Von der Heide znamenalo: z&#160;Pláně. Holé slovo Heide je současně: Pohan! Šlechtické určení v&#160;tomto pohanském ráji nic neznamenalo, zbyl pouhý pohan, nevěřící pes…</p>
			<p class="MLP-text para-style-override-1">Plameny šlehaly proti koruně vysokého smrku, osvětlovaly tváře kolem ohně i&#160;berana opékajícího se na oštěpu a&#160;vylupovaly obrysy vrat ze soumraku.</p>
			<p class="MLP-text para-style-override-1">Brána zůstávala otevřena.</p>
			<p class="MLP-text para-style-override-1">K&#160;otevřenému oknu, kde stála Lenora, dosahovaly jen vzdálené záblesky. Přesto se chladem nezachvěla. Nyní byl večer. Teplý večer, do kterého vábil dívčí smích a&#160;slabý zvuk Tobiášovy flétny. Děti byly uloženy, shluk dospělých se menšil o&#160;dvojice. Při zášlezích ohně ze sebe nesvlékala Lenora šaty sama. Korunu z&#160;květin položila do kolébky. Dlouho v&#160;ní nepovadne, věděla to, proto odešla do panské ložnice hned při setmění. Všude na zemi ležely kolem svatebního lože poháry a&#160;nádoby s&#160;připraveným vínem. Napařené koření pro Ondřeje. Ještě byl dole, promlouvá na noc s&#160;tatíčkem Blažejem, než ho vyprovodí ze vrat.</p>
			<p class="MLP-text para-style-override-1">Tím začíná skutečná noc.</p>
			<p class="MLP-text para-style-override-1">Už teď, tak brzy a&#160;slastně… Lenora uslyšela přibližující se kroky. Tápají po schodech, přicházejí beze světla. Jak jde tiše, jak váhá před dveřmi. Stačí mu odlesky ohně, aby ji uviděl celou. Oběma rukama si přidržela prsa, a&#160;když kroky stanuly na prahu, nechala klesnout i&#160;poslední kus šatu.</p>
			<p class="MLP-text para-style-override-1">Tak, celá čistá k&#160;nebeské svatbě.</p>
			<p class="MLP-text para-style-override-1">V&#160;rámu dveří stála vysoká, tmavá silueta. Byla v&#160;bílém. Tak se jí zjevil v&#160;toužebném snu spásný anděl.</p>
			<p class="MLP-text para-style-override-1">Lenora se obrátila k&#160;přicházejícímu muži, trochu zaklonila hlavu a&#160;zavírala oči.</p>
			<p class="MLP-text para-style-override-1">Byl při ní, už byl zde. Nebyl to sen. Oči se proti Lenořině vůli samy otevřely, chtěly by vzkřiknout: Ne! Pozdě…</p>
			<p class="MLP-text para-style-override-1">Dýka zachycená na řetězu pro napřažení ruky jí prořízla hrdlo.</p>
			<p class="MLP-text para-style-override-1">Služka, která přišla o&#160;něco později do komory, odvrávorala zpátky po schodech až ke stolu a&#160;tam klesla na kolena.</p>
			<p class="MLP-text para-style-override-1">–&#160;Nevěstáá!&#160;–&#160;zasípala k&#160;Ondřejovi,&#160;–&#160;tam nahoře…&#160;–</p>
			<p class="MLP-text para-style-override-1">Bylo to jen chrčení.</p>
			<p class="MLP-text para-style-override-1">Ze dveří tekla krev.</p>
			<p class="MLP-text para-style-override-1">Armin von der Heide stál nad tělem zabité ženy. Ruku s&#160;dýkou měl bezvládně svěšenou na řetízku podél těla. V&#160;jeho bledém obličeji se nepohlo nic, ani strach. Byl v&#160;něm konečně mír. Zdálo se, že nevnímal přibližující se dupot lidí, kteří ho obklopili, neslyšel, jak kdosi volá:</p>
			<p class="MLP-text para-style-override-1">–&#160;Chyťte ho!&#160;–</p>
			<p class="MLP-text para-style-override-1">Zbytečně pokřikoval. Armin von der Heide neutíkal, nechal si vykroutit dýku ze zápěstí. Nebylo proč utíkat. Necítil rány ani strašné nadávky, které se na něho vzápětí sesypaly.</p>
			<p class="MLP-text para-style-override-1">–&#160;Vlkodlak! Zadávil ji! Zadávil! Naši Lenoru, naši dívenku líbeznou, ovečku hodnou!&#160;–</p>
			<p class="MLP-text para-style-override-1">Bědovali. Chudáci lidé, zakrývají si obličeje, zoufalstvím pláčí. Jak rychle! A&#160;proč?</p>
			<p class="MLP-text para-style-override-1">–&#160;Matka tě měla uškrtit, hned když tě porodila!&#160;–</p>
			<p class="MLP-text para-style-override-1">Bědy se smísily v&#160;zoufalý pokřik. Ubohé stařeny, proč naříkají, právě svého přítele spasil, uchránil špinavých hříchů a&#160;hanby. Jen bijte, ubožáci, mšice!</p>
			<p class="MLP-text para-style-override-1">Jako by dorážely mouchy na mrtvolu. Služky se vrhly na Armina, hořekovaly strašlivě. To on zde byl tím mrtvým. Spasil duši přítele a&#160;ten půjde přímo do nebes.</p>
			<p class="MLP-text para-style-override-1">–&#160;S&#160;vlky tě měli chovat a&#160;nikdy nepouštět mezi lidi! Kdo tě k&#160;nám volal? Ty stvůro pekel pekelná…&#160;–</p>
			<p class="MLP-text para-style-override-1">–&#160;Tady ne!&#160;–&#160;okřikl lidi Ondřej z&#160;Vlkova.&#160;–&#160;Vyhoďte ho na dvůr!&#160;–</p>
			<p class="MLP-text para-style-override-1">Proč tolik křičel Ondřej, místo aby jásal?</p>
			<p class="MLP-text para-style-override-1">Tělo Armina von der Heide již bylo taženo z&#160;komory, prolomilo plůtek nad ochozem a&#160;řítilo se dolů, na hodovní dvůr, žuchlo na stříšky poplašených slepic. Tam zadunělo a&#160;svatebčané je stahovali k&#160;sobě na dvůr. Mravenci zlákaní medem stékajícím po převržených stolech se mezitím v&#160;tom zlatém praménku lepili a&#160;topili!</p>
			<p class="MLP-text para-style-override-1">Mravenců si všímal ohlušený Armin von der Heide, když mu knechti strhávali zbytky křižáckého roucha z&#160;těla.</p>
			<p class="MLP-text para-style-override-1"><span>–&#160;Ecce Lucifer!&#160;–&#160;zvolal mnich Blasius a&#160;ukazoval prstem na Armina von der Heide. Polekaní hosté se krčili podél stěn, ze zahrad a&#160;keřů přibíhaly dívky se svými mládenci a&#160;tísnili se v&#160;bráně. Každý chtěl udeřit, každý dupnout a&#160;nářek probouzel i&#160;děti spící v&#160;komorách.</span></p>
			<p class="MLP-text para-style-override-1">Děti ne, prosil svým výrazem Armin, ty nemají nic tušit, mají spát. Kéž by už nastala tma! Vykrvácí zcela, oči už nevyzradí nic, neodrazí ani oblohu, ani zrcadlení světel loučí. Blahá, bohapustá temnota, po které vždy podvědomě toužil. Byla tady. Ale jak to může vědět mrtvý, jaký bude ten skutečný skon? Živí si smrt zmírňují, i&#160;když je na dosah, vysvětlují předem, aby se ještě obelhali. Pravda zabíjí, pravdy se bojí nejvíc, víc než samotné smrti. A&#160;jaká je ta poslední pravda?</p>
			<p class="MLP-text para-style-override-1">Nic? Jenom úlek a&#160;trocha ran. Ani zoufalství. Kéž by!</p>
			<p class="MLP-text para-style-override-1">A&#160;přesto ještě zvolal s&#160;úbytkem svého žití, až to zalehlo jak volání z&#160;hrobu:</p>
			<p class="MLP-text para-style-override-1">–&#160;Ondřeji!&#160;–</p>
			<p class="MLP-text para-style-override-1">Musel uslyšet ten ztracený hlas zdola, zamrazilo to děsem. Ondřej z&#160;Vlkova se dosud rozhlížel zoufalýma, nevěřícíma očima po komoře, po svatebním loži. Kolem se válely střepy, plno strhaných obrázků, pošlapané květy. Kam utekli všichni, kdo ho ještě volal jménem? Byl tu sám. Nikdo mu nepomohl, když se sklonil a&#160;<span>pozdvihl</span> mrtvou Lenoru do náruče. Byla celá mokrá od krve. To tělo se teď k&#160;němu nepřimklo pažemi jako v&#160;polovině dne, když je vnášel do ověnčených vrat domu, ani se nevzpouzelo. Bylo snad příliš těžké, neboť se s&#160;ním Ondřej zapotácel a&#160;klesl s&#160;břemenem zpátky k&#160;zemi.</p>
			<p class="MLP-text para-style-override-1">–&#160;Poklekni!&#160;–&#160;volal mnich na Armina von der Heide a&#160;zvedal nad ním dřevěný kříž, který utrhl z&#160;hřebů ze zdi,&#160;– pros Boha za odpuštění!&#160;–</p>
			<p class="MLP-text para-style-override-1">–&#160;Já nevidím,&#160;–&#160;opakoval si úporně Armin von der Heide a&#160;zvedl obě ruce před obličej. Odtrhli mu je, aby se od kříže neodvracel. Čekalo se na Ondřeje. Tam stál, tam nahoře vyšel Ondřej, konečně…</p>
			<p class="MLP-text para-style-override-1">Sotva bylo slyšet jeho příkazy. To, co se chystalo dole, bylo stejně mimo jeho vůli i&#160;Blasiovu poslední snahu.</p>
			<p class="MLP-text para-style-override-1">–&#160;Poklekni! Dívej se na kříž!&#160;–</p>
			<p class="MLP-text para-style-override-1">Armin von der Heide neviděl nic, přes všechnu bolest slyšel přítelův hlas, jak zní nade vším:</p>
			<p class="MLP-text para-style-override-1">–&#160;Psy! Odvažte psy, Jakube!&#160;–</p>
			<p class="MLP-text para-style-override-1">Slyšel ten příkaz a&#160;na jeho zbité tváři se šířilo něco podobného vykoupení. Už také trochu viděl, minul kříž.</p>
			<p class="MLP-text para-style-override-1">–&#160;Pro spásu duše, pomodli se,&#160;–&#160;naléhal zbytečně mnich.</p>
			<p class="MLP-text para-style-override-1">Armin von der Heide vydechl slabounce, chystal se vyjít vstříc zachráněnému bratru. Čeledín z&#160;dolní osady zvedl dřevěnou lopatu na zrno, když se mu Armin vymkl, a&#160;udeřil ho zezadu do hlavy. Armin von der Heide se složil na zem, ale znovu se pozdvihl, i&#160;po tak strašlivém úderu. Jakási nadlidská vůle ho táhla blíž k&#160;Ondřejovi:</p>
			<p class="MLP-text para-style-override-1">–&#160;Jdi, Ondřeji,&#160;–&#160;hlesl. Vyplivl krev a&#160;dávil se.&#160;–&#160;Vezmi na sebe můj plášť, jdi do hradu Venden…&#160;–</p>
			<p class="MLP-text para-style-override-1">–&#160;Vykliďte dvůr! Všichni,&#160;–&#160;poroučel ještě pevným hlasem Ondřej z&#160;Vlkova, ale brada se mu zatřásla. Proboha ne, už ne. Ten člověk ještě žil, měl na rtech pěnu krve a&#160;šeptal:</p>
			<p class="MLP-text para-style-override-1">–&#160;Tobě bude odpuštěno. Modli se za nás oba…&#160;–</p>
			<p class="MLP-text para-style-override-1">Už toho bylo dost! Kolem bylo prázdno, ani psi zuřící v&#160;kleci psince však nepřehlušili ten slabý sípot umírajícího.</p>
			<p class="MLP-text para-style-override-1">Ty bestie! Ondřej pozpátku ustupoval od plazícího se těla, které se ho snažilo naposledy zachytit, a&#160;aniž si to stačil uvědomit, přibývalo mu v&#160;očích slz. Pálily jako šleh a&#160;nedokázal se jim bránit.</p>
			<p class="MLP-text para-style-override-1">–&#160;Já už jsem svoji spásu ztratil,&#160;–&#160;ozývalo se přerývaně od země dvora,&#160;–&#160;ztratil čest rytíře… to… kvůli tobě, Ondřeji…&#160;–</p>
			<p class="MLP-text para-style-override-1">–&#160;Pusťte je!&#160;–&#160;vykřikl přes celý dvůr Ondřej a&#160;hlas se mu zlomil. Sotva mu bylo rozumět. Z&#160;vytažených dvířek se vzápětí vyřítila smečka a&#160;vrhla se na tělo, které osiřelo na dvoře. Blížil se konec, nebylo už síly, aby psy zastavila. Ondřej z&#160;Vlkova se ukryl za ochoz vnitřního domu. Čelem se přitiskl k&#160;trámu a&#160;tam se rozplakal s&#160;otevřenými ústy. Proč, Armine? Proč jsi nás všechny zabil? Jeho vzlykot však zanikal v&#160;štěkotu. Všemu bylo pozdě. Nikdy netoužil po takové spáse, nechtěl být svatým, chtěl jenom žít… Nešlo o&#160;pouhý trest. Armin dosáhl svého, ale za jak strašlivou cenu! Za cenu zničení toužebného, tolik deptaného, a&#160;přece vždy skutečného života. Ten nepřemůže, ještě se pozvedl na kolenou, ale už nebyl k&#160;poznání, jak ho psi zřídili. Nevzdával se. Od chumlu se plazil s&#160;bolestným kvičením odkopnutý pes. Nebezpečí probuzené vlčí smečky se nedalo zpřetrhat, ještě měli společné sousto a&#160;začnou požírat jeden druhého. Vlci jako řádoví bratři… do štěkotu, odrážejícího se tak pustě kolem stěn, se vkrádal šepot, bezútěšný hlas sborové modlitby, která přehlušuje a&#160;ničí postupně vše. Slova Jobova:</p>
			<p class="MLP-verse--I---12-12">Nebudu lačněti více,<br/>ani žízniti více, a&#160;nebude<br/>mě bíti slunce, ani žádné horko pekelné…</p>
			<p class="MLP-text para-style-override-1">Opak šepotu spásy! Hluk pojednou utichal, ztrácel na důrazu. Na ochozu se bělal odhozený řádový plášť a&#160;čekal na Ondřeje, aby jej zvedl. Ondřej z&#160;Vlkova už neplakal, jeho tvář se ztrácela v&#160;šeru, ustupoval do hloubi a&#160;temnoty domu. Prokletý řád tu promlouval a&#160;dosáhl svým pařátem až sem, nic jiného nezbylo na širém světě.</p>
			<p class="MLP-verse--I---12-12">Hrob otevřený jest<br/>hrdlo jejich, jazyky svými<br/>lstivě mluvilo,<br/>jed lítých hadů jest pod rty<br/>jejich…</p>
			<p class="MLP-text para-style-override-1">Viděl, jak se bratr na dvoře zakymácel. Chomáč psů se teď vrhl do výše po odhozeném plášti a&#160;pak se celé to klubko zavlnilo, zazmítalo v&#160;jediném místě po prašivé zemi. Jako plachty pohlcené vírem na širém moři a&#160;už nebylo Armina z&#160;Heide.</p>
			<p class="MLP-text para-style-override-1">Christ ist erstonden! mohla nyní jásat ozvěna z&#160;nesmírných dálek severské výspy, tam stál hrad Venden. Místo a&#160;cíl nejsvatějších bratří celého řádu. Tam mohli nyní volat: Povstal Kristus! Veselme se všichni, neboť on bude naší útěchou, spásou jedinou. Kyrie eleison!</p>
			<p class="MLP-text para-style-override-1">Řád nade vše, pro něj zemřel Armin. Slova křižáckého chorálu volala k&#160;návratu jak za jarních nocí, kdy do řádových cel doléhalo šplouchání moře. To nepřehluší nikdy. Odcházela ze šeřící se tvrze ven do kraje, a&#160;jako by nárazem o&#160;volnou přírodu síla slov slábla a&#160;tupila se. Bez odezvy, stejně tak, jako pohlcuje mořský písek modlitby řádového hradu. Krajina střežila žárlivě svůj klid, dokázala utišit vše. Údolí s&#160;nepatrnou vlkovskou tvrzí se zmenšovalo, utápělo do stále větší tmy. Noc na zemi se o&#160;něco prohloubila. Ale nad kopci ještě setrvávalo světlo. Vysoko po obloze letěla k&#160;lidem lhostejná, lidem ještě nedostupná mračna.</p>
			<p class="MLP-text para-style-override-1">Kam to letěla?</p>
			<p class="MLP-text para-style-override-3">Tak pozdě…<span class="char-style-override-5"></span></p>
		</div>
</body>
</html>