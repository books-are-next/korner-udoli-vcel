<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>udoli_vcel-11</title>
		<link href="../Styles/udoli_vcel_idstyles.css" rel="stylesheet" type="text/css"/>
	</head>
	<body id="udoli_vcel" xml:lang="cs-CZ">
		<div>
			<p id="toc_marker-2-2" class="MLP-uroven2-kapitola para-style-override-1">VIII<br/>Jak žijí včely<span class="char-style-override-1"></span></p>
			<p class="MLP-text-bez1radku para-style-override-1">Ondřeje z&#160;Vlkova probudilo slunce. Vnikalo škvírami až k&#160;podsadě s&#160;kůžemi. Vyklouzl z&#160;nich bez hluku, zvykem řádového bratra, aby neprobudil ostatní. Ale dnes přespal sám a&#160;musel si to opakovat, aby všemu uvěřil. Odhodil závoru ze dveří, bosý šel pak k&#160;oknu a&#160;odkryl zbytek okenice. Kraj, do kterého vyhlédl, ležel na slunci.</p>
			<p class="MLP-text para-style-override-1">Všechno bylo tak známé, všechno si pamatoval, a&#160;přesto tu trčel stín v&#160;jasném jitru. Co tam stálo mezi ovocnými stromy a&#160;číhalo na jeho procitnutí? Tráva kolem tvrze byla posečená, zvedala se do výšky k&#160;lesu a&#160;tam se něco zabělalo, zdálo se mu, že spatřil bledý obličej, který ho děsil i&#160;ve spánku. Plášť s&#160;černým křížem, postavu s&#160;mečem. Byl to Armin?</p>
			<p class="MLP-text para-style-override-1">Ondřej vzápětí oddálil hlavu od okenice, neodvažoval se přesvědčit, zda viděl dobře. Ten přízrak v&#160;jasném ránu byl tak nečekaný jako nenadálé problesknutí mořské hladiny.<span></span></p>
			<p class="MLP-text para-style-override-1"><span>Vyhlédnout opět, nebo zavřít okenici? Ani tak, ani tak. Ondřej se podobal třísce uvízlé v&#160;mořském zálivu na okraji, stéblu čekajícímu na sílu, která by je zanesla zpátky vlně nebo vyvrhla nadobro zemi. Vyčerpaný výraz i&#160;neklid, který si přinesl domů, teď zmizel. Opadávala hrůza. V&#160;Prusku si voní borovice, mají příchuť severského léta.</span></p>
			<p class="MLP-text para-style-override-1">–&#160;Co poroučíš, pane Ondřeji?&#160;–&#160;vytrhl ho z&#160;tohoto poklidu hlas. Dveře do komory se otevřely a&#160;stál tu Jakub.</p>
			<p class="MLP-text para-style-override-1">Je starý a&#160;možná poloslepý, ale nemá hlavu zkalenou řádovými vzpomínkami a&#160;ohlušenou mořem.</p>
			<p class="MLP-text para-style-override-1">–&#160;Co vidíš?&#160;–&#160;řekl Ondřej a&#160;přitáhl pacholka k&#160;oknu a&#160;strčil mu hlavu vstříc projasněnému výhledu. A&#160;tak Jakub civěl do kraje a&#160;čekal, kdy mu pánova ruka začne bít hlavou o&#160;okenní trámek a&#160;neviděl nic než slunce nad Vlkovem.</p>
			<p class="MLP-text para-style-override-1">–&#160;Tam, mezi štěpy. Nevidíš nic?&#160;–&#160;řekl Ondřej a&#160;konečně Jakuba pustil.</p>
			<p class="MLP-text para-style-override-1">–&#160;Nic, pane,&#160;–&#160;odpovídal Jakub.&#160;–&#160;Máme krásný den.&#160;–</p>
			<p class="MLP-text para-style-override-1">Nic víc! Ondřej se odvážil opět vyhlédnout. Jakub nelhal, byl přenádherný den. Létaly kvíčaly, drozdi, žádný stín již nestrašil v&#160;zlátnoucím ránu. V&#160;trávě se ještě třpytila rosa, celá zemanská usedlost byla obklopena kupkami trávy a&#160;mezi stromy viselo prádlo bělící se v&#160;čerstvě pokosených lukách. To ho tak vystrašilo?</p>
			<p class="MLP-text para-style-override-1">–&#160;Tak to musí zůstat, Jakube!&#160;–</p>
			<p class="MLP-text para-style-override-1">A&#160;Jakub, i&#160;když mnoho nechápal, přikývl: tak!</p>
			<p class="MLP-text para-style-override-1">Ondřej odložil meč, svlékl košili připomínající rubáš.</p>
			<p class="MLP-text para-style-override-1">–&#160;Kdo všechno přijel v&#160;posledních dnech na Vlkov?&#160;–</p>
			<p class="MLP-text para-style-override-1">–&#160;Jenom ty, pane.&#160;–</p>
			<p class="MLP-text para-style-override-1">–&#160;A&#160;kromě mne nikdo?&#160;–</p>
			<p class="MLP-text para-style-override-1">–&#160;Přijels přece sám! Kdo by tu měl ještě být?&#160;–</p>
			<p class="MLP-text para-style-override-1">–&#160;Brána je zavřená?&#160;–&#160;zeptal se pro jistotu Ondřej a&#160;bylo zle, Jakub zcela pokojně odpovídal:</p>
			<p class="MLP-text para-style-override-1">–&#160;Otvíral jsem ráno paní. Jela na mši.&#160;–</p>
			<p class="MLP-text para-style-override-1">Ondřej ho uchopil znovu za krk a&#160;smýkl Jakubem silněji.</p>
			<p class="MLP-text para-style-override-1">–&#160;Nebudeš otvírat, dokud sám neřeknu! A&#160;od dnešního dne bude stráž na obou věžích. I&#160;v&#160;noci!&#160;–</p>
			<p class="MLP-text para-style-override-1">Odhodil nic nechápajícího pacholka ke stěně a&#160;vyšel z&#160;komory.</p>
			<p class="MLP-text para-style-override-1">Vonělo to senem, vzduchem poletovaly čerstvě požaté luční květy. Svým křikem však poplašil čeleď. Když se objevil s&#160;košilí a&#160;s&#160;mečem v&#160;ruce na dvoře, všechno tak ztichlo, že bylo slyšet, jak šelestí studna. Nechtěl je poděsit. Jediným máchnutím tak zahnat otcův přízrak i&#160;svůj vlastní řádový stín. Nepřišel přece do provoněného rána v&#160;rubáši ani v&#160;řádovém šatě.</p>
			<p class="MLP-text para-style-override-1">–&#160;Co na mě tak hledíte, lidi?&#160;–&#160;řekl a&#160;napil se z&#160;dlaně. –&#160;Páchne to tu zatuchlinou. Dvůr má být plný dětí!&#160;–</p>
			<p class="MLP-text para-style-override-1">Váhali, z&#160;chlévů se ozývalo bučení krav a&#160;řinčení věder, děvečky nosily vodu. Tu nejstarší si pamatoval, mívala houfec dětí a&#160;bývala na Vlkově nejveselejší. Bůhví kam se poděly všechny děti, zuby i&#160;veselost. Ale oči mládly pohledem na svlékajícího se Ondřeje.</p>
			<p class="MLP-text para-style-override-1"><span>–&#160;Hano!&#160;–&#160;křikl na stařenku. Zachytil se roubení, odhodil meč i&#160;košili od sebe a&#160;pojednou tu stál dočista nahý a&#160;usmíval se:&#160;–&#160;Polej mě!&#160;–</span></p>
			<p class="MLP-text para-style-override-1">Zastavila se s&#160;vědrem, ústa bez zubů se otevřela. Bázlivě se ohlédla k&#160;vnitřnímu domu, jako by se měl ozvat otcův křik.</p>
			<p class="MLP-text para-style-override-1">–&#160;Neboj se,&#160;–&#160;říkal Ondřej.&#160;–&#160;Nevidělas mužskýho nebo co? Ty taky. Co je s&#160;váma, babky?&#160;–</p>
			<p class="MLP-text para-style-override-1">A&#160;už se probraly z&#160;omámení, voda se rozšplíchla po zádech a&#160;lapal ji otevřenými ústy.</p>
			<p class="MLP-text para-style-override-1">–&#160;Ještě vědro, ženské! Sem, tady mne pálí! Tak!&#160;–</p>
			<p class="MLP-text para-style-override-1">Byl jejich. Starým rodným Vlkovem zakřapal smích, voda šplíchala a&#160;okov řinčel o&#160;překot, prostranství se rozbahnilo, polévaly se už i&#160;mezi sebou a&#160;on kraloval nad vším nahý. Dvůr ožil a&#160;nikdo se neohlížel k&#160;bráně, kde se zjevila Lenora.</p>
			<p class="MLP-text para-style-override-1">Poslední smutný stín v&#160;jiskřivém dnu se tu zaklikatil a&#160;znehybněl, když sestoupila z&#160;koně. Již na cestě ji polekal ten smích, jak zchvácená kobyla tu trčela ve smutečním rouchu, ale do vnitřního domu nezašla.</p>
			<p class="MLP-text para-style-override-1">–&#160;Dost, ženské!&#160;–&#160;volal Ondřej a&#160;odháněl bosýma nohama děvečky od sebe jak dotírající včely.&#160;–&#160;To stačí, umoříte mě!&#160;–</p>
			<p class="MLP-text para-style-override-1">Vzrušení neopadlo, ženské se motaly a&#160;klouzaly v&#160;blátisku bosýma nohama, kdyby jim teď někdo poručil, svlékly by pocákané šaty a&#160;běhaly po dvoře snad nahé. Lenora zaťala dlaň a&#160;nejraději&#160;by stáhla pas a&#160;bila to všechno řemenem.</p>
			<p class="MLP-text para-style-override-1">Ondřej ji teď spatřil, ale smál se dál. Odstrčil obě děvečky, které ho utíraly, a&#160;pak zvolal přes dvůr:</p>
			<p class="MLP-text para-style-override-1">–&#160;Osedlejte koně!&#160;–</p>
			<p class="MLP-text para-style-override-1">A&#160;šel si za studni pro meč. Čeleď se hrnula za ním a&#160;stará služka přitom vrazila do Lenory prázdným vědrem.</p>
			<p class="MLP-text para-style-override-1">–&#160;Kam se ženeš, můro splašená!&#160;–&#160;obrátila se hněvivě Lenora a&#160;uhodila ji do tváře. –&#160;Jdi a&#160;nanos vodu! Neslyšíš dobytek, jak řve?&#160;–</p>
			<p class="MLP-text para-style-override-1">Služka sebrala vědro a&#160;ploužila se k&#160;chlévům. Pominutí ji opustilo, zrousané šaty na stařeně zplihly. Do dvora se vracelo ticho.</p>
			<p class="MLP-text para-style-override-1">Lenora otevřela zaťatou dlaň a&#160;šla přímo k&#160;Ondřejovi.</p>
			<p class="MLP-text para-style-override-1">Oblékali ho, jako by strojili pachole do truhličky nebo k&#160;Božímu tělu. Snášeli mu přezky, lovecké nohavice i&#160;řemínky pro psy a&#160;lovčí ptáky.</p>
			<p class="MLP-text para-style-override-1">–&#160;Vyspal ses dobře?&#160;–</p>
			<p class="MLP-text para-style-override-1">–&#160;Dobře, matko,&#160;–&#160;odpovídal.&#160;–&#160;A&#160;co ty?&#160;–</p>
			<p class="MLP-text para-style-override-1">Neodpovídala. Vypadala, jako by nespala vůbec. Její obličej byl přísný, přes vlasy měla kápi.</p>
			<p class="MLP-text para-style-override-1">–&#160;Teď se podobáš otci,&#160;–&#160;řekla.</p>
			<p class="MLP-text para-style-override-1">–&#160;Copak umírám?&#160;–</p>
			<p class="MLP-text para-style-override-1">Odvrátila se od něho a&#160;vracela se k&#160;domu. Stáhla si kápi z&#160;hlavy, stejně se za ní nepodíval. Už ho oblékli k&#160;lovu a&#160;pacholci z&#160;dolní osady mu přinesli kňučící štěně.</p>
			<p class="MLP-text para-style-override-1">–&#160;Podívej se, pane, co jsme ti našli! Tobiáš chytil fenu do želez a&#160;mláďata přilezla za ní.&#160;–</p>
			<p class="MLP-text para-style-override-1">–&#160;Vlček?&#160;–&#160;řekl Ondřej.&#160;–</p>
			<p class="MLP-text para-style-override-1">–&#160;Tak, pane,&#160;–&#160;přikývli svorně.&#160;–&#160;Za tři dny uvidí a&#160;zkusíme ho jako vábidlo. Ochočíme ti celou lovčí smečku…&#160;–</p>
			<p class="MLP-text para-style-override-1">Lovčí smečku! Vlčici umlátí železy, a&#160;mláďata zavřou do psince! Lenora vzala košík před lavicí a&#160;vyšla před vrata. Jakub tam vedl za uzdu osedlaného koně. Ochočí si vlky a&#160;nová lovčí smečka bude řádit po kraji a&#160;dávit laně, srnce i&#160;křepelky… Už slyšela dech v&#160;podrostu a&#160;trávě i&#160;štěkot psů a&#160;viděla jezdce zbroceného krví, jak jí ho pokládají k&#160;nohám… Nebylo záchrany, všechno zlo začíná vždy tak pokojně, v&#160;slunečném jasu…</p>
			<p class="MLP-text para-style-override-1">Ondřej pohladil lapeného vlčka.</p>
			<p class="MLP-text para-style-override-1">–&#160;Jestlipak má zuby,&#160;–&#160;prohlížel si ho,&#160;–&#160;zatím se třese. Jako bych měl v&#160;ruce myš.&#160;–</p>
			<p class="MLP-text para-style-override-1">Ukryli štěně zpět do ošatky. Vlk se uklidnil, schoulil se ve svém pelíšku a&#160;čekal na kravské mléko a&#160;první kousek syrového masa.</p>
			<p class="MLP-text para-style-override-1">–&#160;Nechci s&#160;ním na králíky,&#160;–&#160;řekl Ondřej a&#160;přihlížel, jak míchají mléko s&#160;krví.</p>
			<p class="MLP-text para-style-override-1">A&#160;vzal si otcův meč a&#160;starý luk z&#160;jilmového dřeva. Otcův lovecký oblek mu byl ještě volný, stáhnul si přezky i&#160;řemeny v&#160;pase a&#160;kolem beder. Opeřené šípy budou rychlejší než smečka puštěná k&#160;lovu, ale jen nakrátko. Nikdy se nepoštvou po krvavé stopě jako křížení vlci.</p>
			<p class="MLP-text para-style-override-1">Šel si pro osedlaného koně, ale zarazil ho nový smích. Zdušenější ječení ženských, než když ho polévaly vědry. Ale ráno bylo zneuctěno tím chechtotem. Tak se ozývaly pohanské ženštiny v&#160;pralesích, když nastávala tma, tak se vysmívaly zmučeným a&#160;zesláblým křižákům, kteří žádnými posty a&#160;mořením nedokázali přemoci potupu svého mužství. Neboť je zrazovalo, vydávalo napospas hanebnostem. Jako toho ubohého koníka.</p>
			<p class="MLP-text para-style-override-1">Služky jej překryly plátnem, aby nebylo jeho hanbu vidět. Ubo­žák, nezvětřil žádnou klisnu, stál s&#160;hlavou pokojnou a&#160;osedlán k&#160;lovu a&#160;ženské se mu vysmívaly. Ten smích zprvu Ondřeje nalákal a&#160;vzápětí odradil.</p>
			<p class="MLP-text para-style-override-1">Pochopil, čemu se smály ženy. Nejen tomu koníkovi, ale všem mužům, taky Ondřejovi. Uviděl tmavovlasou dívku, jak překrývá koně, skloněna nad plátnem, jak se poobrátila a&#160;v&#160;očích jí blýsklo něco nepříčetného. To byla přece Lenora! Bez vdovské kápě! Že je tak mladá, toho si včera nepovšiml. Zrudla. Čekaly všechny, jak se Ondřej zachová. Smál se i&#160;bezzubý Jakub a&#160;volal na něho, aby se šel také podívat na zrození hřebce…</p>
			<p class="MLP-text para-style-override-1">Ale Ondřej to neudělal, položil luk i&#160;šípy na mlat a&#160;vyhnul se hlavní bráně i&#160;smějícímu se hloučku. Prošel boční brankou, kde končila zeď, a&#160;šel mezi pokřivené stromy.</p>
			<p class="MLP-text para-style-override-1">Slunce je přesáhlo, a&#160;v&#160;tom čirém vzduchu vpíjela krajina člověka jako žíznící písek poslední vodu. Tady se bělalo prádlo a&#160;uvadaly posečené luční květy. Viděl při procitnutí přízrak v&#160;rubáši nebo ve svatebním šatě?</p>
			<p class="MLP-text para-style-override-1">Na mýtině se ozývalo bzučení včel.</p>
			<p class="MLP-text para-style-override-1">Ondřej z&#160;Vlkova procházel mezi slaměnými koši a&#160;odkrýval ohrádky. Všechny byly plné, takové včelstvo si z&#160;dětství nepamatoval. Celé roje včel se slétaly k&#160;úlům a&#160;bzučely jak krajina před bouřkou, prýštilo to ze všech koutů jako šum ztraceného moře. Někdo tu pečoval o&#160;vosk i&#160;kouřidla, v&#160;přístřešku ležela kožená maska. Tak malá, že se mu vešla do dlaně, jako by ji používalo dítě či žena. Mladá žena. Měla tu jehlici a&#160;kus výšivky v&#160;plátně.</p>
			<p class="MLP-text para-style-override-1">Přicházela za ním?</p>
			<p class="MLP-text para-style-override-1">Trochu se zaposlouchal, když uslyšel zapraskání v&#160;křoví, pohlédl na meč ležící na dosah ruky a&#160;odkryl slámoví stříšky. Žena pečovala o&#160;včelstva, ale zapomněla na škůdce. Pestrokrovečník sem nakladl protáhlé, růžově červené larvy do úlů, lezli tu i&#160;páteříčci a&#160;střevlíci, ti naopak chránili sádek a&#160;lapali hmyz. Všechno tu bzučelo a&#160;žilo svým cvrkotem a&#160;barvami. Když se přiblížily kroky, Ondřej uchopil meč a&#160;ohlédl se.</p>
			<p class="MLP-text para-style-override-1">Pod stromy stál mnich v&#160;bílé kutně. Nepatřil tedy k&#160;žádným žebravým fráterům, kteří se potulují zbůhdarma kolem usedlostí, bílé roucho vylučovalo náhodu.</p>
			<p class="MLP-text para-style-override-1">–&#160;Věčná blaženost s&#160;tebou,&#160;–&#160;pravil.</p>
			<p class="MLP-text para-style-override-1">–&#160;Chceš ke mně?&#160;–&#160;zeptal se Ondřej a&#160;nepřikývl na pozdrav. Také meč nepustil. Včely odlétaly a&#160;dorážely v&#160;roji na poslední kvetoucí lípu za mýtinou.</p>
			<p class="MLP-text para-style-override-1">Mnich se přiblížil a&#160;tvářil se stále tak přátelsky.</p>
			<p class="MLP-text para-style-override-1">–&#160;Slyšel jsem, že ses vrátil, pane.&#160;–</p>
			<p class="MLP-text para-style-override-1">Ondřej opřel meč o&#160;klát a&#160;pokračoval v&#160;práci. Ponořil ruce do plástu a&#160;čekal na první bodnutí.</p>
			<p class="MLP-text para-style-override-1">–&#160;Nikdo ani neví, kde jsi byl celý čas. Dokonce i&#160;tvůj otec myslel, že jsi mrtev.&#160;–&#160;Mnich teď pohlédl pátravě k&#160;němu, blíž se už neodvažoval, bál se včel.</p>
			<p class="MLP-text para-style-override-1">Ondřej uhnul obličejem.</p>
			<p class="MLP-text para-style-override-1">–&#160;Neznám tě.&#160;–</p>
			<p class="MLP-text para-style-override-1">–&#160;Jsem Blasius z&#160;nového kostela.&#160;–</p>
			<p class="MLP-text para-style-override-1">–&#160;Nemohu ti podat ruku,&#160;–&#160;řekl Ondřej a&#160;ukázal na loket obalený včelami.</p>
			<p class="MLP-text para-style-override-1">–&#160;Že tě nebodnou?&#160;–&#160;divil se mnich.</p>
			<p class="MLP-text para-style-override-1">Rozhovor přece jen začal, nebylo vyhnutí.</p>
			<p class="MLP-text para-style-override-1">–&#160;Ale bodají,&#160;–&#160;řekl smířlivěji Ondřej.&#160;–&#160;Někdy máš deset, třicet žihadel za den, ale na to si zas zvyknu.&#160;–</p>
			<p class="MLP-text para-style-override-1">V&#160;dálce se ozvalo zahřmění.</p>
			<p class="MLP-text para-style-override-1">Mnich Blasius pohlédl starostlivě k&#160;nebi. Ovíval si čelo záhybem kutny a&#160;zároveň odháněl dotírající včely.</p>
			<p class="MLP-text para-style-override-1">–&#160;A&#160;dnes bodají?&#160;–</p>
			<p class="MLP-text para-style-override-1">–&#160;Jsou neklidné, taky cítí bouřku. To se pozná podle zvuku.&#160;–</p>
			<p class="MLP-text para-style-override-1"><span>Blasius přikývl a&#160;sedl si na vydlabané sedátko, prohnulo se pod jeho tíhou. Ona včelí pečovatelka tu zanechala také přesleny, korálky a&#160;hřeben, jako by zde trávila mnoho svých chvil. Stála tu hliněná zásobnice a&#160;míra na med, museli být na tom zle, když med prodávali; platili i&#160;skleněnými kroužky místo mincemi. Proto tu zůstaly včely, a&#160;ne jen pro památku na vyhnaného syna. Taková byla holá pravda.</span></p>
			<p class="MLP-text para-style-override-1">–&#160;Kdo je zadobře se včelami, bývá zadobře i&#160;s&#160;Bohem,&#160;–&#160;řekl významně mnich.</p>
			<p class="MLP-text para-style-override-1">Ondřej neodpověděl. Hezké pořekadlo! Není hlubokosti nad lidovou studnici, všechno si srovná a&#160;vysvětlí, i&#160;kdybys spadl na dno. Bouřka se kvapem blížila od Spáleniska a&#160;Baby, tam teď křesají blesky a&#160;vyvracejí staleté stromy.</p>
			<p class="MLP-text para-style-override-1">–&#160;Proč nepracuješ v&#160;masce?&#160;–&#160;hovořil stále tak vlídně mnich.</p>
			<p class="MLP-text para-style-override-1">–&#160;Je horko,&#160;–&#160;vyčkával Ondřej.&#160;–</p>
			<p class="MLP-text para-style-override-1">Mnich souhlasně přikývl, pohlédl na oba kopce před nimi a&#160;řekl náhle docela jinak:</p>
			<p class="MLP-text para-style-override-1">–&#160;Tvoje matka byla ráno u&#160;mě u&#160;zpovědi. Prý jsi vstoupil u&#160;moře do řádu. Je to pravda?&#160;–</p>
			<p class="MLP-text para-style-override-1">Šlehl besk, ale zahřmění sem nedoletělo. Krajina se však neznatelně zachvěla. Ondřej nejdříve položil mřížku do trávy, pak usedl na kmen poražené jablůňky.</p>
			<p class="MLP-text para-style-override-1">Tři včely ho současně bodly, a&#160;ani to nepocítil. Jen z&#160;dálek se vrací bolest. Na kamenech viděl ještěrky, které vždy vylezou v&#160;slunečním žáru. Některé měly oranžové skvrny na hřbetech jak malí draci vykreslení v&#160;řádové kapli na sklech. S&#160;těmi bojoval svůj věčný zápas svatý Jiří, patron všech rytířů…</p>
			<p class="MLP-text para-style-override-1">–&#160;To už je dávno. Těžce jsem onemocněl tam na severu. Umínil jsem si, že jestli se z&#160;toho dostanu, vrátím se sem, domů.&#160;–</p>
			<p class="MLP-text para-style-override-1">A&#160;bylo ticho, ještěrky zalézaly, odevšad se sem vracely podrážděné včely. A&#160;bílý mnich řekl něco, co se podobalo rozhřešení:</p>
			<p class="MLP-text para-style-override-1">–&#160;Udělal jsi dobře, synu. Vlkov byl bez pána. Náš kostel už nedostal dlouho žádný dar!&#160;–</p>
			<p class="MLP-text para-style-override-1">Ondřej pohlédl na usmívajícího se mnicha, pak řekl:</p>
			<p class="MLP-text para-style-override-1">–&#160;Nedám si už od nikoho poroučet! Teď jsem svobodný člověk.&#160;–</p>
			<p class="MLP-text para-style-override-1">–&#160;Nechci ti poroučet,&#160;–&#160;řekl nešťastně Blasius.&#160;–&#160;Ber to jako radu. Spíš prosím.&#160;–</p>
			<p class="MLP-text para-style-override-1">Byl to přece jen žebravý mnich. Dusno nepolevilo, obloha se zatáhla, ale i&#160;tato bouřka se vyhnula Vlkovu v&#160;údolí.</p>
			<p class="MLP-text para-style-override-1">Ondřej vstal, zvedl z&#160;klátu dřevěné rámy i&#160;meč a&#160;šel pomalu k&#160;tvrzi. Mnich šel bez vyzvání za ním.</p>
			<p class="MLP-text para-style-override-1">–&#160;Co je nového v&#160;kraji?&#160;–&#160;zeptal se Ondřej.</p>
			<p class="MLP-text para-style-override-1">–&#160;Chystáme letní slavnost,&#160;–&#160;řekl živě mnich,&#160;–&#160;přijdou k&#160;nám děti z&#160;celého kraje. Pomáháme všem ubohým a&#160;pronásledovaným. Jsme přece křesťané.&#160;–</p>
			<p class="MLP-text para-style-override-1">–&#160;Přiveď je!&#160;–&#160;řekl Ondřej a&#160;už se neobrátil.&#160;–&#160;Vrata Vlkova jsou dětem otevřena. I&#160;tobě.&#160;–</p>
			<p class="MLP-text para-style-override-1">Ale dnes ne! říkal Ondřej každým svým pohybem. Prudce vykročil k&#160;chodníku k&#160;domu.</p>
			<p class="MLP-text para-style-override-1">–&#160;Bůh ti zaplať, synu,&#160;–&#160;zvolal Blasius a&#160;rozhodil ruce. Dál se již neodvažoval. Ondřej zavřel branku. Bouřka stále hrozila. Mnich máchl rukávem před včelami, které mu zabzučely blízko obličeje, a&#160;skoro prchal z&#160;mýtiny.</p>
			<p class="MLP-text para-style-override-1">Znovu zahřmělo. Do krajů lesa pražilo ještě slunce a&#160;krajem se hnal vichr nasucho. Zvuk včel se stával podrážděným, vyšším, zatím nespadla ani krůpěj.</p>
			<p class="MLP-text para-style-override-1">Mnich si zul sandály a&#160;spěchal údolím bosý. Dál v&#160;údolí stál kostelík z&#160;tesaného kamene, podobal se třísce, kterou tu zapomněli nebeští tesaři a&#160;nechali napospas pekelné přírodě a&#160;větrům. Než se dostal Blasius na pořádnou cestu, byly obrysy kostela i&#160;čerstvé šindele na střeše zcela zakryty zvířeným prachem…</p>
			<p class="MLP-text para-style-override-1">Mnich si nezoufal. Do kovového křížku na věži dosud neuhodilo, vichřice nerozházela střechu. Přišel do tohoto kraje až ze starobylého biskupského Řezna a&#160;lidé mu tu říkali: tatíček Blažej!</p>
		</div>
</body>
</html>