<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>udoli_vcel-3</title>
		<link href="../Styles/udoli_vcel_idstyles.css" rel="stylesheet" type="text/css"/>
	</head>
	<body id="udoli_vcel" xml:lang="cs-CZ">
		<div>
			<p id="toc_marker-1-1" class="MLP-uroven2-kapitola para-style-override-1">I<br/>Řádový slib<span class="char-style-override-1"></span></p>
			<p class="MLP-text-bez1radku para-style-override-1">Mezi mechem a&#160;křovinami probleskoval tichý a&#160;přátelský ostrůvek uprostřed lesa: planina se včelami. Měly tu klát, ovocné sádky, jívy i&#160;olše kolem potoka, a&#160;tak ani daleko nelétaly, zdomácněly tu. Jejich bzukot naplňoval vzduch i&#160;mysl chlapce sklánějícího se nad slaměnými koši. To on je přenesl na mýtinku z&#160;okolního pralesa a&#160;včely mu lezly po předloktí, šimraly kůži a&#160;dnes ho ještě žádná z&#160;nich nepobodala, patřil k&#160;nim.</p>
			<p class="MLP-text para-style-override-1">I&#160;pro tuto chvíli nejškaredějšího dne nad rodným Vlkovem. Z&#160;dálek opačného konce údolí dotíral zvuk zvonu, slavnostně, a&#160;přece bídněji než zvuky umíráčku před čtyřmi léty. Tam, ve zvonici nového kostela, byli teď všichni lidé z&#160;domu, tam, pod náhrobními kameny, ležela v&#160;hlíně matka. Když ji ukládali, žaloval zvon ještě na prastarých trámech a&#160;kaple vypadala jako přibita lijáky i&#160;lesními požáry. Nyní řvala střecha čerstvými šindeli a&#160;zvonice kamenným zdivem, deště ani požáry ji nemohly ohrozit. Ten pevný kostelík dal vybudovat k&#160;matčině památce otec a&#160;vysvětit jej přišli němečtí mniši.</p>
			<p class="MLP-text para-style-override-1">Zvon duněl údolím, včelstvo opouštělo chlapce i&#160;svou včelí královnu dlící v&#160;šeru věchýtku a&#160;bzučelo zezlátlým vzduchem.</p>
			<p class="MLP-text para-style-override-1">Chlapec smetl opozdilou včelku z&#160;ruky a&#160;přihrbil se. Nedalo se neposlouchat, nedalo se plakat. Hned ráno utekl z&#160;domu a&#160;natrhal si holýma rukama ostřici a&#160;stařinu. U&#160;včel bylo jediné místečko, kde byl v&#160;bezpečí. Stačilo by zafoukat do řežavějícího pahýlu a&#160;slaměné věchýtky by vzplály, zdivočelé včely by ho ochránily před lidmi lépe než nejhlubší křoviny lesa, než jakékoliv doupě či vykotlaný strom. Kdekoliv by ho vyčenichali otcovi lovečtí psi a&#160;sluhové by ho přitáhli třeba v&#160;lýkových provazech k&#160;novému kostelu. Zde ne! Včely byly nejvěrnější, ubodaly by psy i&#160;čeleď, a&#160;možná i&#160;samotného otce, a&#160;možná k&#160;smrti!</p>
			<p class="MLP-text para-style-override-1"><span>Ještě nemusel zapalovat slámu, zbytečně foukal do fagule, se slábnoucím cinkotem se blížilo něco děsnějšího než volání umíráčku. K&#160;rozlehlému dvorci, který čekal zcela sám pod lesem, se blížil svatební průvod. Už vjeli na roubenou cestu k&#160;tvrzi, objevili se v&#160;průseku. Vpředu jezdec ve vyšívaném kabátě a&#160;s&#160;nakadeřenými vlasy a&#160;vedle něho nevěsta. Vrata statku zvala dokořán, jako vyvrácena pro kteréhokoliv žebráka či zloděje, který by sem zašel, aby se nasytil.</span></p>
			<p class="MLP-text para-style-override-1">Chlapec se nemusel skrývat, nepostrádali ho. Jezdec v&#160;čele sestoupil z&#160;koně a&#160;nikterak se nerozhlédl. Jako pápěří uchopil nevěstu a&#160;nesl ji k&#160;bráně. Sloupoví bylo věnčeno snad všemi květy pokročilého léta. A&#160;lístky z&#160;ochozů se sypaly na hlavy shromážděných, na otcovy měděné vlasy a&#160;stříbrné spony. Šlapal po květech tak lehce i&#160;s&#160;nevěstou v&#160;náručí, jako by překračoval korýtko s&#160;vyteklou vodou.</p>
			<p class="MLP-text para-style-override-1">Zacházeli dovnitř a&#160;průvod je následoval, až nezbyl před vraty žádný člověk. Zvony už nebylo vůbec slyšet, včely se vracely ke klátu s&#160;prvním sladkým nákladem, ale jejich bzukot již neusmiřoval. Poklid přírody záhy porušil výbuch svatebního veselí, bubínky, ječení zobcové flétny a&#160;nade vším letěl k&#160;chlapci smích, který zraňoval, patřil jeho otci.</p>
			<p class="MLP-text para-style-override-1">Nehledal chlapce, nepoštval po něm psy. Smál se. Ten smích byl rouháním na mrtvé mamince, musí ustat! Zmizet tak jako vlčí mládě v&#160;lesích, raději žít s&#160;liškami a&#160;vlky, přidat se k&#160;vraždící lidské tlupě, co vylupuje pocestným oči a&#160;vypaluje ovčince, navěky se skrýt. Přesto se chlapec vytrvale díval k&#160;bráně otevřené dokořán a&#160;řežavějící uhlík mu pálil prsty. Zbytečně doufal, nebude zapotřebí žádné jiskérky, aby zdivočela včely.</p>
			<p class="MLP-text para-style-override-1">Musel k&#160;vratům nakonec sám, s&#160;košíkem čerstvě natrhaných květin, hůř než cizí tulák, který prosí. Smích ani neustal. Tak malý a&#160;nepatrný stál s&#160;košíčkem v&#160;bráně a&#160;čekal, kdy pán z&#160;Vlkova pohlédne také k&#160;němu.</p>
			<p class="MLP-text para-style-override-1">–&#160;Čemu se smějete?&#160;–&#160;ptal se ten muž ještě olbřímí a&#160;tloukl plným pohárem o&#160;stůl.&#160;–&#160;Ticho, holoto!&#160;–</p>
			<p class="MLP-text para-style-override-1">Pak povstal a&#160;zamrkal ztěžklými víčky, poslední ze všech rozpoznal tu postavičku v&#160;projasňujícím se jícnu brány.</p>
			<p class="MLP-text para-style-override-1">–&#160;Tady jseš!&#160;–&#160;zvolal a&#160;ještě nepostřehl vzdor ve tváři svého dítěte, ještě nebyl ani natolik omámený vínem.&#160;– Všichni tě hledají, Ondřeji,&#160;–&#160;říkal a&#160;šel chlapci vstříc, aby ho uvedl ke stolu.&#160;–&#160;Pojď k&#160;nám, co tu stojíš?&#160;–</p>
			<p class="MLP-text para-style-override-1">A&#160;snad proto, že jeho hlas zněl tak vlídně, zavládlo hrobové ticho. Svatebčané seděli kolem dřevěného stolu venku před zdivem vnitřního domu, před nimi plné poháry a&#160;mísy s&#160;jídlem. Štíhlá mladá nevěsta s&#160;dosud dětskými rysy v&#160;obličeji vypadala již smrtelně znavena v&#160;předtuše svatební noci. Ve vlasech měla jedinou květinu, malé ruce ozdobeny prsteny. Modlila se?</p>
			<p class="MLP-text para-style-override-1">–&#160;Tak pojď mezi nás,&#160;–&#160;zval smířlivěji otec,&#160;–&#160;podívej se, těš se, synku! Tvoje nová matka.&#160;–</p>
			<p class="MLP-text para-style-override-1">Chlapec se nehýbal, vnímal nastalé ticho a&#160;mlčel v&#160;jícnu vrat. Ještě by se dalo prchnout, zahodit košík a&#160;třeba se vyšplhat na jedli za strouhou, tam by ho hned nedostihli psi a&#160;větve ve vrcholku by se s&#160;dospělými pronásledovateli prolomily.</p>
			<p class="MLP-text para-style-override-1">A&#160;tu mu otec položil ruku na paži a&#160;bylo to horší než šlehanec opratí.</p>
			<p class="MLP-text para-style-override-1">–&#160;Neboj se,&#160;–&#160;vybídl pán z&#160;Vlkova,&#160;–&#160;pojď blíž. No tak, co stojíš? Polib nevěstu!&#160;–</p>
			<p class="MLP-text para-style-override-1">A&#160;pohlazení provázející slova bylo jako stisk, který škrtí hrdlo. Chlapec ustoupil před otcem a&#160;zvedl v&#160;chabé obraně květinový koš před sebe. Ale otec mu jej vzal z&#160;rukou.</p>
			<p class="MLP-text para-style-override-1">–&#160;Donesl jsi svatební dar?&#160;–&#160;zeptal se.&#160;–&#160;Tak jí ho dej.&#160;–</p>
			<p class="MLP-text para-style-override-1">I&#160;malá nevěsta zvedla v&#160;očekávání pohled i&#160;hlavu přes stůl jako dítě, když potká jiné dítě, aby mu dalo úsměvem najevo svou náklonnost. Neboť chlapec, který se k&#160;ní blížil, nebyl o&#160;mnoho mladší než ona. Uchopila podávaný dar a&#160;odhrnula stvoly květin, začala sypat jejich lístky na hlavy žebráků pod stolem a&#160;vzápětí její ruce ucukly a&#160;koš sletěl na zem.</p>
			<p class="MLP-text para-style-override-1">Ozval se výkřik, pronikavější tím, že se neuleklo pouhé dítě, ale již zasažená žena.</p>
			<p class="MLP-text para-style-override-1">Netopýři, kteří byli naskládáni pod květinami, se rozpadli ne­slyšně po udupané zemi a&#160;hýbali se omámeni sluncem a&#160;prachem. Pán z&#160;Vlkova po nich dupal, až se ozýval pískot a&#160;krev mu postříkala ozdobný střevíc.</p>
			<p class="MLP-text para-style-override-1">Marně, lidé překotili stůl i&#160;poháry a&#160;nejstarší služka, jediná vědma na Vlkově, zabědovala:</p>
			<p class="MLP-text para-style-override-1">–&#160;Zlé znamení, hospodáři! Zahoďte poháry a&#160;utíkejte všichni! Dívenka nebohá… bude z&#160;ní jalovice, bude ti rodit jenom příšery a&#160;vlky!&#160;–</p>
			<p class="MLP-text para-style-override-1">Pán z&#160;Vlkova zavrávoral a&#160;jediným pohybem uchopil chlapce, který chtěl proběhnout mezi ním a&#160;zdí k&#160;vratům, zvedl ho do výšky, mnohem pevněji než prve nevěstu, a&#160;udeřil dětským tělem o&#160;potřísněnou zem.</p>
			<p class="MLP-text para-style-override-1">Zadunělo to. Letící tělo narazilo do trámu a&#160;pomalu se sesouvalo k&#160;otcovým nohám, kde zůstalo nehybně ležet. Bylo dokonáno, lidé oněměli. Ze světlých chlapcových vlasů a&#160;úst vytékala krev. Jasnorudý pramének spěchající k&#160;hrdlu.</p>
			<p class="MLP-text para-style-override-1">–&#160;Panebože,&#160;–&#160;hlesl pán z&#160;Vlkova, když se podíval pod sebe,&#160;–&#160;nedopusť, abych ho zabil.&#160;–</p>
			<p class="MLP-text para-style-override-1">A&#160;zdálo se, že se chlapec v&#160;bezvědomí usmívá skoro blaženě, na čele už nebylo zloby, ve tváři žádný škleb. Otec k&#160;němu poklekl, bral tu krvácející hlavičku do svých dlaní jako před léty, kdy ještě žila matka, a&#160;pozvedl k&#160;sobě.</p>
			<p class="MLP-text para-style-override-1">–&#160;Bože,&#160;–&#160;říkal k&#160;obloze třesoucím se hlasem ve strašlivém pohnutí,&#160;–&#160;neber mi ho. Dám ti ho! Slibuji, že ti ho zaslíbím, bude sloužit k&#160;tvé slávě, jenom mu zachovej život…&#160;–</p>
			<p class="MLP-text para-style-override-1">Slova přísahy vsakovalo poklidné slunce nad Vlkovem, nemohla dolehnout až k&#160;bezmračnému srpnovému nebi, a&#160;přesto se oči <span>ležícího</span> chlapce pohnuly a&#160;tápaly zpátky ke slunečnímu světlu, uhnuly od otcova obličeje kus stranou ke zdi.</p>
			<p class="MLP-text para-style-override-1">Tam stála malá nevěsta a&#160;plakala… až po bradu ovázaná bělostným plátnem a&#160;s&#160;čelenkou ve vlasech, líbezná jako maminka uložená v&#160;rakvi.</p>
			<p class="MLP-text-bez1radku--12-0 para-style-override-1">A&#160;nastalo ticho, jen přes nádvoří fučel vítr. Kované dveře se otevřely a&#160;po freskovém sále se šířilo zcela jiné světlo. Pronikavé svou ostrostí, nezamlžené prachem a&#160;poletujícími plevami jako na rodné tvrzi, bylo to věčné světlo v&#160;nádobě s&#160;hořícím olejem.</p>
			<p class="MLP-text para-style-override-1">–&#160;Poklekni, Ondřeji z&#160;Vlkova, a&#160;dívej se před sebe!&#160;–</p>
			<p class="MLP-text para-style-override-1">Oba bílí mniši opustili chlapce již před branami cihlového hradu a&#160;předali za něj truhlu i&#160;otcův list. Vzali mu tu všechno, i&#160;řemínek s&#160;matčinými runami a&#160;stvolem vyschlého vřesu. Klečel na podlaze z&#160;vyviklaných cihel a&#160;středem sálu přicházel velmistr řádu s&#160;černou orlicí a&#160;zlatě lemovaným jeruzalémským křížem na hrudi i&#160;na štítě, provázený svými komtury a&#160;mistry.</p>
			<p class="MLP-text para-style-override-1">–&#160;Chceš na sebe vzít kříž a&#160;následovat mne?&#160;–&#160;volal mnich před­říkávající formuli řádového slibu a&#160;klečící chlapec odpovídal jediné, co mu poručili:</p>
			<p class="MLP-text para-style-override-1">–&#160;Ano, pane, to chci!&#160;–</p>
			<p class="MLP-text para-style-override-1">Při stěnách v&#160;refektáři stáli řádoví rytíři v&#160;bílých pláštích s&#160;černými kříži, bez hnutí, s&#160;rukama položenýma na jílcích mečů. Zdáli se neživí jako postavy světců namalovaných na zdech. Sloužící mnich měl plášť modravě šedý, jen s&#160;tříramenným křížem, a&#160;jeho volání se zdálo zahlcené jako v&#160;jeskyni:</p>
			<p class="MLP-text para-style-override-1">–&#160;Rozdej bohatství, co máš, a&#160;odevzdej řádu, aby svět věděl, že s&#160;námi sloužíš!&#160;–</p>
			<p class="MLP-text para-style-override-1">–&#160;Ano, pane, chci,&#160;–&#160;odpovídal chlapec, bál se, že ho začnou trýznit, už mu svlékli šaty a&#160;navlékli hrubou košili a&#160;převázali provazem, věčné světlo zablikalo. Dvoranou protahoval vítr.</p>
			<p class="MLP-text para-style-override-1">–&#160;Slibuješ Bohu a&#160;svým řádovým bratřím, že budeš poslušný? Budeš vzývat boží slitování posty, vzdechy, modlitbami i&#160;svatými skutky v&#160;boji proti nevěřícím?&#160;–</p>
			<p class="MLP-text para-style-override-1">–&#160;Ano, pane, k&#160;tomu mi dopomáhej Bůh,&#160;–&#160;sliboval chlapec a&#160;hlas nad jeho hlavou se stával zvučnějším, vítr při zemi zábl, miska s&#160;olejem syčela.</p>
			<p class="MLP-text para-style-override-1">Mnich ztišil hlas:</p>
			<p class="MLP-text para-style-override-1">–&#160;Zatratíš své tělo i&#160;své srdce a&#160;nebudeš po vůli žádnému muži, ani ženě, ani sobě?&#160;–</p>
			<p class="MLP-text para-style-override-1">–&#160;Ano, pane, k&#160;tomu mi dopomáhej Bůh,&#160;–&#160;šeptal rovněž chlapec a&#160;šepot narážel o&#160;strop a&#160;slábl, žebra klenby se spojovala na žulové hlavici a&#160;v&#160;pískovcové tváři usmívající se Panny. Jediná žena, kterou uctívali tito muži, a&#160;snad proto z&#160;nich čišel takový mír.</p>
			<p class="MLP-text para-style-override-1">I&#160;fráterův hlas nad chlapcovou hlavou se stával radostnějším, ožilý kamenným úsměvem Panny.</p>
			<p class="MLP-text para-style-override-1">–&#160;Nebudeš znát svého otce ani matky a&#160;zaslíbíš se jediné matce na nebesích. Nedotkneš se pozemské ženy!&#160;–</p>
			<p class="MLP-text para-style-override-1">–&#160;Ano, to chci,&#160;–&#160;zaradoval se i&#160;chlapec a&#160;světlo z&#160;misky skákalo kolem stěn a&#160;po obličejích ostatních rytířů. Z&#160;daleka, odněkud z&#160;nádvoří sem dolehl až teď jednotvárný, neustálý zvuk, jaký ještě chlapec nikdy neuslyšel, a&#160;považoval to za zvláštní vítr v&#160;nesmírném lese. Byl to hukot mocnější než táhlý vichr či praskot ohně.</p>
			<p class="MLP-text para-style-override-1">–&#160;Veliká a&#160;mocná je síla řádu,&#160;–&#160;předříkával mnich, ale jeho slova se rozbíjela v&#160;tom vzdáleném, sílícím šumu, který vnímal chlapec.&#160;–&#160;Vítězí nad lidskou pýchou i&#160;zlobou svých nepřátel…&#160;–</p>
			<p class="MLP-text para-style-override-1"><span>Chlapec otvíral oči, přestával vnímat zábnutí v&#160;kolenou a&#160;pozvedal hlavu. Nikdo ho neuhodil a&#160;ani neokřikl. Z&#160;klenby se na něho usmívala světice v&#160;kameni, asi tak se dívá v&#160;této chvíli pod náhrobní deskou i&#160;maminka. Ano, tak vypadala, taková je. Poznával ji, teď půjde za ní, navždy…</span></p>
			<p class="MLP-text para-style-override-1">Ozval se zřetelný náraz tříštící se vlny. Nikdo nezakřičel, když se vzduchem blýskl široký meč v&#160;rukou řádového velmistra a&#160;udeřil chlapce po rameni.</p>
			<p class="MLP-text para-style-override-1">Náraz se ztišil, kov meče nepřerazil klíční kost, neboť spočinul naplocho.</p>
			<p class="MLP-text para-style-override-1">–&#160;Deus meus,&#160;– pravil řádový velmistr a&#160;znamením kříže proťal volnou rukou vzduch nad klečícím,&#160;–&#160;salvum fac servum tuum. Můj bože, chraň svého sluhu!&#160;–</p>
			<p class="MLP-text para-style-override-1">Chlapec se sklonil ještě hlouběji a&#160;políbil velkému mistrovi nohy. Do hukotu tam kdesi daleko venku již slábnoucího letí volání šedého mnicha jako skřek vzlétnuvšího krahujce:</p>
			<p class="MLP-text para-style-override-1">–&#160;Vstaň, bratře, a&#160;raduj se! Neboť já jsem Ježíš, světlo vaše…&#160;–</p>
			<p class="MLP-text para-style-override-1">Chlapec povstal a&#160;také nehybní řádoví rytíři se pohnuli při stěnách, velebné šumění z&#160;dálek odumřelo.</p>
			<p class="MLP-text para-style-override-1">Kam se poděl ten zvuk? Snad ustal vítr v&#160;lesích, kterých tu kolem nebylo?</p>
			<p class="MLP-text para-style-override-1">Ano, tam to bylo. Za nepatrnou dunou, půl německé míle od řádového hradu. Tam ho vyvedl ten cizí rytíř s&#160;bledým obličejem a&#160;s&#160;jeruzalémským křížem.</p>
			<p class="MLP-text para-style-override-1">Dál už nedošli, stanuli na nejsevernější hranici řádu, stvrzoval ji jediný kámen v&#160;holé písčině, řádový milník s&#160;křížem zvrásněným větry a&#160;solí a&#160;zlomky starého data.</p>
			<p class="MLP-text para-style-override-1">Tady! Chlapec se nadýchl a&#160;oněměl nad tím, co spatřil. Daleko z&#160;obzoru se odpoutala vlna, zvedla se do výše a&#160;letěla k&#160;nim na břeh zprvu o&#160;překot, napohled tiše… pak šplouchla a&#160;ohodila je tříští, a&#160;za ní hned druhá, další, nespočet úderů a&#160;mocností, které se tak tiše rozplývaly při doteku země.</p>
			<p class="MLP-text para-style-override-1">–&#160;Tys ještě neviděl moře?&#160;–&#160;zeptal se ten cizí bratr. –&#160;Nikdy ne?&#160;–</p>
			<p class="MLP-text para-style-override-1">–&#160;Nikdy,&#160;–&#160;odpovídalo dítě,&#160;–&#160;až teď.&#160;–</p>
			<p class="MLP-text para-style-override-1"><span>Řádový bratr přihlížel, jak chlapec nabírá písek do dlaní a&#160;jak mu uniká mezi prsty, jak se raduje a&#160;pobíhá k&#160;vlnám, neusmál se té dětské radosti. Jeho tvář byla bez radosti a&#160;pohnutí, její strohost by neproměnil ani úsměv. I&#160;v&#160;jeho slovech zůstal nezvěstný kraj dětství:</span></p>
			<p class="MLP-text para-style-override-1">–&#160;Taky bych je chtěl vidět poprvé, jako ty. Tvýma očima,&#160;–&#160;dodal, ale nebylo v&#160;tom stínu lítosti. Rozhlížel se po pobřeží i&#160;po dohlédnutelném moři, jako by mu patřilo. Byli tu sami. On a&#160;to svlečené dítě, očišťující se v&#160;chladné vodě, které přijímalo první křest.</p>
			<p class="MLP-text para-style-override-1">Zakřičel racek, pak přiletělo celé hejno. Ptáci zbarvení bílomodře jak kov brnění a&#160;hladina moře. Žádný hmyz tu neobtěžoval, povětřím nezabzučela jediná moucha, ani včely. Nic. Mrtvo napohled, pevný řád.</p>
			<p class="MLP-text para-style-override-1">–&#160;Zůstaň u&#160;břehu,&#160;–&#160;řekl řádový bratr chlapci,&#160;–&#160;neběhej za ním. Samo si přijde k&#160;tobě… jako by bylo živé.&#160;–</p>
			<p class="MLP-text para-style-override-1">Vlny šelestily písčinami jako sykot zmijí v&#160;maliní u&#160;rodného chlapcova statku a&#160;olizovaly mu nohy. Chladily, ale neuštkly, voda smíšená s&#160;jemným pískem hladila tak hebce. Vlkov se svými houštinami i&#160;včelami prchal nenávratně s&#160;opadající vlnou opět k&#160;obzoru, třeba dočista navždy! Ale dítě se radovalo, moře tu žilo a&#160;přelévalo se jako olovo v&#160;mušli o&#160;vánočních večerech. Spával s&#160;maminkou na podsadě s&#160;kůžemi, neměli v&#160;nich nikdy prašivinu, to blízké teplo zimního spánku vyprchalo, ale maminku si pamatoval, když otvírala ráno bednění z&#160;okénka a&#160;často sněžilo do vody před statkem.</p>
			<p class="MLP-text para-style-override-1">–&#160;Napij se,&#160;–&#160;vybídl ho cizí bratr.</p>
			<p class="MLP-text para-style-override-1">–&#160;Je slaná,&#160;–&#160;řekl chlapec, ale uposlechl. Žádnou sůl neucítil a&#160;teprve pak se obrátil k&#160;tomu přísnému obličeji nad sebou a&#160;bylo mu, že už nemá nikoho na celém světě, že už navěky zůstane v&#160;chladném objetí tohoto moře.</p>
			<p class="MLP-text para-style-override-1">–&#160;Jak se jmenuješ, bratře?&#160;–&#160;zeptal se cizí rytíř a&#160;dítě odpovědělo:</p>
			<p class="MLP-text para-style-override-1">–&#160;Ondřej z&#160;Volfenberka, a&#160;ty?&#160;–</p>
			<p class="MLP-text para-style-override-1">Chvíli trvalo, než řádový rytíř odpověděl, a&#160;zaznělo to, jako by promluvil v&#160;prázdném srubu:</p>
			<p class="MLP-text para-style-override-1">–&#160;Armin von der Heide!&#160;–</p>
			<p class="MLP-text para-style-override-1">Jak? chtělo by se zeptat dítě, ale neodvážilo se zapamatovat si tak dlouhé, tak cizí lidské jméno. Otřáslo se chladem a&#160;bálo se dalšího doteku mořské vody.</p>
			<p class="MLP-text para-style-override-1">Vál tu věčný severozápadní vítr a&#160;jediným závětřím byl pahýl lodě, kostra křižácké kogy trčící z&#160;písčin. Napůl zavátá a&#160;zborcená, povětří však utvrdilo zbylé dřevo v&#160;pevnost kovu, odolávající všem náporům nepřízně, nezchátralo v&#160;severských vichrech a&#160;deštích, naopak. Vrak bez ráhen a&#160;bez vesel byl jediným pevným bodem na celém pobřeží, moře a&#160;soli jím nemohly pohnout a&#160;především jej nemohl zničit žádný dotek živé země, znamenající hnilobu. Soli a&#160;vlny omlely kogu do běla jako kosti člověka.</p>
			<p class="MLP-text para-style-override-1">Řádový rytíř konečně přistoupil k&#160;prochladlému dítěti, zahalil to tělíčko svým pláštěm a&#160;pak je pozvedl do výše svých prsou. Řetězová košile zamrazila, ale pohled řádového bratra byl hřejivý jak spánek v&#160;kůžích.</p>
			<p class="MLP-text para-style-override-1">–&#160;Budeme přáteli, Ondřeji, chceš?&#160;–&#160;řekl křižák a&#160;políbil chlapce na ústa. Cítil ten hřejivý dotek i&#160;plášť, který mu třel tělo do sucha. Tak ho mohla líbávat jen matka, uvědomil si chlapec a&#160;netušil, že mnichovo políbení bude prvním a&#160;zároveň posledním lidským dotekem za všechna ta léta, co měl prožít mezi řádovými bratry.</p>
		</div>
</body>
</html>